

Ora che abbiamo discusso cosa il consumatore <i>vuole</i>, passiamo alla descrizione di ciò che il consumatore <i>può</i> fare e all'analisi della sua scelta ottima.


<h2 id="SUBSEC_VDB">Panieri accessibili e vincolo di bilancio</h2>

 Chiamiamo <i><b>accessibile</b></i> un paniere che l'individuo può permettersi di acquistare. Indicando con $M$ il reddito dell'individuo e con $P_X$ e $P_Y$ i prezzi dei due beni, è chiaro che un paniere $(X,Y)$ è accessibile se e solo se

<p><span>
\(\begin{gathered}
 P_XX+P_YY\leq M
\end{gathered}\)
</span></p>

Per esempio, se una pizza (bene $X$) costa $P_X=6$ euro e un biglietto del cinema (bene $Y$) costa $P_Y=8$ euro, con un reddito di $M=35$ euro il nostro consumatore può permettersi il paniere $(3,2)$, che costa $6 *3+8 *2=34$ euro, ma non può permettersi il paniere $(5,1)$, che costa $6 *5+8 *1=38$ euro.

<a id="gr_consumer/discrete-VDB"><strong>Figura 2.11 (consumer/discrete-VDB)</strong></a>
{% include textbook-graph.html graph="consumer/gr_discrete-VDB" %}



Nel caso di beni indivisibili come pizze al ristorante e biglietti del cinema, il consumatore potrebbe non spendere tutto il proprio reddito. Per esempio, è impossibile spendere $35$ euro in pizze e cinema se, come nell'esempio appena visto, i loro prezzi sono rispettivamente $6$ e $8$.

Nel caso di beni divisibili come consumi in genere e alloggio il discorso cambia, e diventa sensato (e importante, come vedremo) chiedersi quali panieri richiedono una spesa esattamente pari al reddito dell'individuo. Essi sono quei panieri $(X,Y)$ che soddisfano il <b>vincolo di bilancio</b> del consumatore, ovvero l'equazione

<p><span>
\(\begin{gathered}
 P_XX+P_YY = M
\end{gathered}\)
</span></p>

Riscrivendo il vincolo di bilancio nella forma

<p><span style="color: Blue;">
\(\begin{gathered}
 Y = \frac{M}{P_Y} - \frac{P_X}{P_Y}X
\end{gathered}\)
</span></p>

notiamo che esso definisce una retta (chiamata <b>retta di bilancio</b>) di intercetta $M/P_Y$ e pendenza $-P_X/P_Y$ nello spazio dei possibili panieri. I panieri accessibili sono quelli che si trovano sulla retta di bilancio (rappresentata in verde scuro nel grafico qui sotto) o al di sotto di essa (area verde chiaro).

<a id="gr_consumer/cobb-VDB"><strong>Figura 2.12 (consumer/cobb-VDB)</strong></a>
{% include textbook-graph.html graph="consumer/gr_cobb-VDB" %}

La figura qui sopra ci permette di fare qualche osservazione:

<ul>
  <li>
    <p>
	L'intercetta (più precisamente l'intercetta verticale) della retta di bilancio (ovvero il valore di $Y$ corrispondente a $X=0$) è pari a $M/P_Y$. Il numeratore di questo rapporto è il reddito dell'individuo, che si misura in euro.
	<span class="marginnote">
	Nell'esempio, $Y=M/P_Y$ è la dimensione dell'appartamento che l'individuo può permettersi se sceglie di non consumare nulla ($X=0$).
	</span>
	Il denominatore è il prezzo del bene $Y$, misurato in euro/unità di $Y$. L'unità di misura del rapporto è quindi il rapporto delle unità di misura, ovvero unità di $Y$. In particolare, $M/P_Y$ è la quantità massima di bene $Y$ che l'individuo può permettersi.
	</p>
  </li>
  <li>
    <p>
	Analogamente, l'intercetta orizzontale
	<span class="marginnote">
	Nell'esempio, $X=M/P_X$ è la quantità di consumo che l'individuo può permettersi se sceglie di vivere per strada ($Y=0$).
	</span>
	del vincolo di bilancio (ovvero il valore di $X$ corrispondente a $Y=0$) è pari a $M/P_X$, la quantità massima di bene $X$ che l'individuo può permettersi.
	</p>
  </li>
  <li>
    <p>
	Il valore assoluto della pendenza del vincolo di bilancio, $P_X/P_Y$, misura il valore in termini di bene $Y$ che il mercato attribuisce ad una unità di bene $X$, cioè il tasso a cui il mercato permette di scambiare i due beni. Infatti rinunciare ad una unità di bene $X$ permette di avere $P_X$ euro in più da spendere nel bene $Y$, cioè poter comprare $P_X/P_Y$ unità di $Y$ in più. Analogamente, acquistare una unità di $X$ in più obbliga a spendere $P_X$ euro in meno nel bene $Y$, cioè comprare $P_X/P_Y$ unità di $Y$ in meno. 
	</p>
  </li>
  <li>
    <p>
	Un aumento del reddito sposta il vincolo di bilancio parallelamente verso l'esterno, mentre una  riduzione del reddito sposta il vincolo di bilancio parallelamente verso l'interno. La pendenza, che non dipende dal reddito, non cambia.
	</p>
  </li>
  <li>
    <p>
	Un aumento del prezzo di $X$ fa ruotare il vincolo di bilancio in senso orario, mentre una riduzione del prezzo di $X$ lo fa ruotare in senso antiorario, intorno alla sua intercetta verticale.
	</p>
  </li>
  <li>
    <p>
	Un aumento del prezzo di $Y$ fa ruotare il vincolo di bilancio in senso antiorario, mentre una riduzione del prezzo di $Y$ lo fa ruotare in senso orario, intorno alla sua intercetta orizzontale.
	</p>
  </li>
</ul>

































<h2 id="SUBSEC_OPT">Scelta ottima del consumatore</h2>

Siamo adesso pronti a definire in modo preciso la scelta ottima del consumatore, ovvero la combinazione di beni preferita tra quelle che può permettersi. Come illustriamo di seguito, essa è il paniere che soddisfa le seguenti due proprietà: primo, il paniere è accessibile; secondo, l'insieme dei panieri ad esso preferiti non si sovrappone all'insieme dei panieri accessibili.


<a id="gr_consumer/cobb-overlap"><strong>Figura 2.13 (consumer/cobb-overlap)</strong></a>
{% include textbook-graph.html graph="consumer/gr_cobb-overlap" %}

Nella figura precedente le preferenze del consumatore sono di tipo Cobb-Douglas (con $a=2$ e $b=1$). Con preferenze di questo tipo la scelta ottima è <i>sempre</i> (cioè quali che siano i parametri $a$ e $b$, il reddito $M$ e i prezzi $P_X$ e $P_Y$) un paniere interno. Questo ha senso, dato che qualunque paniere interno è preferito a qualunque paniere in cui la quantità di uno dei due beni è zero.

Nel caso di beni sostituti (e in effetti per qualunque altro tipo di preferenze a cui possiamo pensare) il criterio per individuare la scelta ottima è esattamente lo stesso. Tuttavia la scelta ottima potrebbe non essere interna, bensì una <i>soluzione d'angolo</i>, cioè un paniere in cui la quantità di uno dei due beni è zero. Data la discussione di questo tipo di preferenze fatta nella sezione precedente, è naturale aspettarsi che questo accada quando il prezzo di un bene è abbastanza alto (relativamente al prezzo dell'altro bene) da indurre il consumatore a sostituirlo completamente con l'altro bene, cosa che un consumatore con preferenze Cobb-Douglas non è mai disposto a fare. 

<a id="gr_consumer/cobb-s-overlap"><strong>Figura 2.14 (consumer/cobb-s-overlap)</strong></a>
{% include textbook-graph.html graph="consumer/gr_cobb-s-overlap" %}


















<h2 id="SUBSEC_OPTCALC">Calcolo della scelta ottima</h2>
Le figure qui sopra suggeriscono immediatamente un approccio algebrico al calcolo della scelta ottima quando quest'ultima è un paniere interno. In questo caso, infatti, la scelta ottima si può trovare risolvendo un sistema di due equazioni (in due incognite, ovvero le quantità dei due beni). La prima è il vincolo di bilancio: la spesa è esattamente pari al reddito. La seconda è la <i>condizione di tangenza</i>: la pendenza della curva di indifferenza in corrispondenza della scelta ottima è uguale a quella del vincolo di bilancio. In altre parole, il saggio marginale di sostituzione deve essere pari al rapporto tra i prezzi dei due beni:

<p><span style="color: Blue;">
\(\begin{gathered}
 MRS_{XY} = \frac{P_X}{P_Y}
\end{gathered}\)
</span></p>

Ricordando che il saggio marginale di sostituzione è pari al rapporto tra le utilità marginali, possiamo scrivere la condizione di tangenza come

<p><span style="color: Blue;">
\(\begin{gathered}
 \frac{MU_X}{MU_Y} = \frac{P_X}{P_Y}
\end{gathered}\)
</span></p>







<h3>Preferenze Cobb-Douglas</h3>
Data una funzione di utilità $U=X^aY^b$, le utilità marginali sono $MU_X=aX^{a-1}Y^b$ e $MU_Y=bX^aY^{b-1}$. Il saggio marginale di sostituzione è quindi $MRS_{XY}=(aY)/(bX)$, e la condizione di tangenza è

<p>
\(\begin{gathered}
 \frac{aY}{bX} = \frac{P_X}{P_Y}
\end{gathered}\)
</p>

Mettendo a sistema questa condizione con il vincolo di bilancio, otteniamo la scelta ottima:

<p>
\(\begin{gathered}
 X = \frac{[a/(a+b)]M}{P_X}
 \qquad
 Y = \frac{[b/(a+b)]M}{P_Y}
\end{gathered}\)
</p>

Questa scelta si può descrivere in maniera equivalente, in termini di <i>spesa</i> per (anziché quantità de) i due beni: il consumatore spende la frazione $a/(a+b)$ del reddito nel bene $X$ e la restante frazione, $b/(a+b)$, nel bene $Y$:

<p>
\(\begin{gathered}
 P_X X = \frac{a}{a+b} M
 \qquad
 P_Y Y = \frac{b}{a+b} M
\end{gathered}\)
</p>

Per esempio, un consumatore che ha preferenze Cobb-Douglas con $a=b$ dedica metà del reddito a ciascun bene. Uno con $a=2b$ spende due terzi del reddito nel bene $X$ e un terzo nel bene $Y$, e così via. Questo è quanto abbiamo visto per es. nella <a href="{{ site.baseurl }}/it/I/2/3#gr_consumer/cobb-overlap">Figura 2.13</a>, dove $a=2$, $b=1$, il reddito è $M=360$, e i prezzi sono $P_X=40$ e $P_Y=40$. In quell'esempio la scelta ottima è spendere due terzi del reddito (ovvero $(2/3)\times 360=240$ euro) nel bene $X$ (comprandone quindi $240/40=6$ unità) e un terzo del reddito (ovvero $(1/3)\times 360=120$ euro) nel bene $Y$ (comprandone quindi $120/40=3$ unità).









<h3>Beni sostituti</h3>

Nella <a href="{{ site.baseurl }}/it/I/2/3#gr_consumer/cobb-s-overlap">Figura 2.14</a> abbiamo visto che nel caso di beni sostituti la scelta ottima potrebbe essere una soluzione d'angolo. Il calcolo della scelta ottima in questo caso è solo leggermente più complicato. Innanzitutto ricordiamo che le utilità marginali derivanti dalla funzione di utilità $U=XY+s(X+Y)$ sono date da $MU_X=Y+s$ e $MU_Y=X+s$, quindi il saggio marginale di sostituzione è $MRS_{XY}=(Y+s)/(X+s)$. Scriviamo poi il sistema di equazioni costituito da vincolo di bilancio e condizione di tangenza, esattamente come abbiamo fatto nel caso Cobb-Douglas

<p>
\(\begin{gathered}
 Y = \frac{M}{P_Y} - \frac{P_X}{P_Y} X
 \qquad\qquad
 \frac{Y+s}{X+s} = \frac{P_X}{P_Y}
\end{gathered}\)
</p>

e risolviamo il sistema, ottenendo

<p>
\(\begin{gathered}
 X = \frac{M+s(P_Y-P_X)}{2P_X}
 \qquad
 Y = \frac{M+s(P_X-P_Y)}{2P_Y}
\end{gathered}\)
</p>

A questo punto verifichiamo se entrambe le quantità ottenute sono non negative. In questo caso, cioè se le disuguaglianze $M+s(P_Y-P_X)\geq0$ e $M\geq s(P_X-P_Y)\geq0$ sono entrambe soddisfatte, la soluzione del sistema è la scelta ottima del consumatore. Se invece una delle disuguaglianze non vale, cioè se la soluzione al sistema è tale che la quantità di uno dei due beni è negativa, allora la scelta ottima è comprare solo l'<i>altro</i> bene. 

Nella <a href="{{ site.baseurl }}/it/I/2/3#gr_consumer/cobb-s-overlap">Figura 2.14</a>, per esempio, abbiamo visto che, data la funzione di utilità $U=XY+4(X+Y)$ e il reddito $M=80$, se $P_X=20$ e $P_Y=20$ le disuguaglianze $M+s(P_Y-P_X)\geq0$ e $M\geq s(P_X-P_Y)\geq0$ sono entrambe soddisfatte e la soluzione è interna. Se invece $P_X=50$ e $P_Y=20$, la prima disuguaglianza non vale e la scelta ottima è data da $X=0$ e $Y=4$. Infine, se $P_X=50$ e $P_Y=20$, la seconda disuguaglianza non vale e la scelta ottima è data da $X=4$ e $Y=0$.













<h2 id="SUBSEC_DEMAND">Funzioni di domanda</h2>

bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla 

armamentario

bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla 


































