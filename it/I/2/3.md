



Ora che abbiamo discusso cosa il consumatore <i>vuole</i>, passiamo alla descrizione di ciò che il consumatore <i>può</i> fare e all'analisi della sua scelta ottima.


<h2 id="SUBSEC_VDB">Panieri accessibili e vincolo di bilancio</h2>

 Chiamiamo <i><b>accessibile</b></i> un paniere che l'individuo può permettersi di acquistare. Indicando con $M$ il reddito dell'individuo e con $P_X$ e $P_Y$ i prezzi dei due beni, è chiaro che un paniere $(X,Y)$ è accessibile se e solo se $ P_XX+P_YY\leq M$. Per esempio, se una pizza (bene $X$) costa $P_X=6$ euro e un biglietto del cinema (bene $Y$) costa $P_Y=8$ euro, con un reddito di $M=35$ il consumatore può permettersi il paniere $(3,2)$, che costa $6 *3+8 *2=34$ euro, ma non può permettersi $(5,1)$, che costa $6 *5+8 *1=38$ euro.

<a id="gr_consumer/discrete-VDB"><strong>Figura 2.11 (consumer/discrete-VDB)</strong></a>
{% include textbook-graph.html graph="consumer/gr_discrete-VDB" %}



Nel caso di beni indivisibili come pizze al ristorante e biglietti del cinema, il consumatore potrebbe non spendere tutto il proprio reddito. Per esempio, è impossibile spendere $35$ euro in pizze e cinema se, come nell'esempio appena visto, i loro prezzi sono rispettivamente $6$ e $8$.

Nel caso di beni divisibili come consumi in genere e alloggio il discorso cambia, e diventa sensato (e importante, come vedremo) chiedersi quali panieri richiedono una spesa esattamente pari al reddito dell'individuo. Essi sono quei panieri $(X,Y)$ che soddisfano il <b>vincolo di bilancio</b> del consumatore, ovvero l'equazione $P_XX+P_YY = M$. Riscrivendo il vincolo di bilancio nella forma

<p><span style="color: Blue;">
\(\begin{gathered}
 Y = \frac{M}{P_Y} - \frac{P_X}{P_Y}X
\end{gathered}\)
</span></p>

notiamo che esso definisce una retta (chiamata <b>retta di bilancio</b>) di intercetta $M/P_Y$ e pendenza $-P_X/P_Y$ nello spazio dei possibili panieri. I panieri accessibili sono quelli che si trovano sulla retta di bilancio (rappresentata in verde scuro nel grafico qui sotto) o al di sotto di essa (area verde chiaro).

<a id="gr_consumer/VDB"><strong>Figura 2.12 (consumer/VDB)</strong></a>
{% include textbook-graph.html graph="consumer/gr_VDB" %}


































<h2 id="SUBSEC_OPT">Scelta ottima del consumatore</h2>

Siamo adesso pronti a definire in modo preciso e calcolare la scelta ottima del consumatore, ovvero il paniere preferito tra quelli che può permettersi. Come illustriamo nella figura qui sotto, la scelta ottima è il paniere che soddisfa le seguenti due proprietà: primo, il paniere è accessibile; secondo, l'insieme dei panieri ad esso preferiti non si sovrappone all'insieme dei panieri accessibili.

<a id="gr_consumer/overlap"><strong>Figura 2.13 (consumer/overlap)</strong></a>
{% include textbook-graph.html graph="consumer/gr_overlap" %}

La figura suggerisce immediatamente un approccio algebrico al calcolo delle
<span class="marginnote">
La <i><b>quantità domandata</b></i> di un bene è la quantità di quel bene all'interno del paniere ottimo.
</span>
quantità domandate dei due beni quando esse sono positive, cioè quando la scelta ottima è un paniere interno. In questo caso, infatti, la scelta ottima si può trovare risolvendo un sistema di due equazioni (in due incognite, ovvero le quantità dei due beni). La prima è il vincolo di bilancio: la spesa è esattamente pari al reddito. La seconda è la <i>condizione di tangenza</i>: la pendenza della curva di indifferenza in corrispondenza della scelta ottima è uguale a quella del vincolo di bilancio. In altre parole, la condizione di tangenza richiede che il saggio marginale di sostituzione sia pari al rapporto tra i prezzi dei due beni: <span style="color: Blue;">$MRS_{XY}=P_X/P_Y$</span> ovvero, in termini di utilità marginali,

<p><span style="color: Blue;">
\(\begin{gathered}
 \frac{MU_X}{MU_Y} = \frac{P_X}{P_Y}
\end{gathered}\)
</span></p>


<br>







<h3>Calcolo della scelta ottima: preferenze Cobb-Douglas</h3>
Con preferenze di questo tipo la scelta ottima è <i>sempre</i> (cioè quali che siano i parametri $a$ e $b$, il reddito $M$ e i prezzi $P_X$ e $P_Y$) un paniere interno. Questo ha senso dato che, con questo tipo di preferenze, qualunque paniere interno è preferito a qualunque paniere in cui la quantità di uno dei due beni è zero.

Abbiamo visto nella <a href="{{ site.baseurl }}/it/I/2/2#SUBSUBSEC_COBB-MRS">sezione precedente</a> che quando $U=X^aY^b$ abbiamo $MRS_{XY}=(aY)/(bX)$. La condizione di tangenza in questo caso è quindi $(aY)/(bX)=P_X/P_Y$ o, equivalentemente, $P_XX / P_YY = a/b$. In altre parole, il rapporto tra la <i>spesa</i> per il bene $X$ e quella per il bene $Y$ deve essere uguale all'importanza relativa di $X$ rispetto a $Y$. Per calcolare la scelta ottima dobbiamo quindi risolvere il seguente sistema di equazioni:

<p>
\(\begin{aligned}
\text{Vincolo di bilancio: }\ \ \  &amp; P_XX + P_YY = M\\
\text{Condizione di tangenza: }\ \ \  &amp; P_XX / P_YY = a/b
\end{aligned}\)
</p>

Dalle due equazioni calcoliamo facilmente quanto il consumatore spende in ciascuno dei due beni

<p>
\(\begin{gathered}
 P_X X = \frac{a}{a+b} M
 \qquad
 P_Y Y = \frac{b}{a+b} M
\end{gathered}\)
</p>

e quindi la scelta ottima:

<p><span style="color: Blue;">
\(\begin{gathered}
 X = \frac{[a/(a+b)]M}{P_X}
 \qquad
 Y = \frac{[b/(a+b)]M}{P_Y}
\end{gathered}\)
</span></p>

Assumere preferenze
<span class="marginnote">
Nella <a href="{{ site.baseurl }}/it/I/2/3#gr_consumer/cobb-overlap">Figura 2.13</a>, per esempio, con $a=2$, $b=1$, $M=30$, $P_X=5$ e $P_Y=5$, la scelta ottima è spendere due terzi del reddito (ovvero $(2/3)\times 30=20$) in $X$ (comprandone quindi $20/5=4$ unità) e un terzo (ovvero $(1/3)\times 30=10$) in $Y$ (comprandone quindi $10/5=2$ unità).
</span>
Cobb-Douglas è quindi un modo per spiegare razionalmente un comportamento molto semplice: quali che siano i prezzi dei beni, il consumatore spende sempre la stessa frazione $a/(a+b)$ del reddito nel bene $X$ e la restante frazione, $b/(a+b)$, nel bene $Y$. In particolare, per questo tipo di preferenze valgono le seguenti proprietà:

<ul>
  <li>
    <p>
		La quantità domandata di ciascuno dei due beni
		<span class="marginnote">
		Un bene <i><b>inferiore</b></i> è invece un bene la cui quantità domandata diminuisce all'aumentare del reddito. In queste note consideriamo solo beni normali.
		</span>
		aumenta all'aumentare del reddito: $M$ appare al numeratore sia nella formula di $X$ che in quella di $Y$. Gli economisti definiscono <i><b>normale</b></i> un bene la cui quantità domandata
		aumenta all'aumentare del reddito.
		</p>
	</li>
  <li>
    <p>
		La quantità domandata di un bene non dipende dal prezzo dell'altro:
		<span class="marginnote">
		Si chiamano invece <i><b>complementari</b></i> due beni tali per cui la quantità domandata di uno diminuisce all'aumentare del prezzo dell'altro. In queste note non consideriamo beni complementari.
		</span>
		$P_Y$ non appare nella formula di $X$ e, viceversa, $P_X$ non appare nella formula di $Y$.
		Gli economisti
		definiscono <i><b>indipendenti</b></i> due beni che hanno questa caratteristica, e <i><b>sostituti</b></i> due beni tali per cui la quantità domandata di uno aumenta all'aumentare del prezzo dell'altro.
		</p>
	</li>
</ul>




















<br>



<h3>Calcolo della scelta ottima: beni sostituti</h3>



Nella <a href="{{ site.baseurl }}/it/I/2/3#gr_consumer/overlap">Figura 2.13</a> abbiamo visto che nel caso di beni sostituti la scelta ottima potrebbe non essere interna, bensì una <i>soluzione d'angolo</i>, cioè un paniere in cui la quantità di uno dei due beni è zero. Ciò accade quando il prezzo di un bene è abbastanza alto (relativamente al prezzo dell'altro bene) da indurre il consumatore a sostituirlo completamente con l'altro bene, cosa che un consumatore con preferenze Cobb-Douglas non è mai disposto a fare. 

Il calcolo della scelta ottima in questo caso è solo leggermente più complicato. Innanzitutto ricordiamo che le utilità marginali derivanti dalla funzione di utilità $U=XY+s(X+Y)$ sono date da $MU_X=Y+s$ e $MU_Y=X+s$, quindi il saggio marginale di sostituzione è $MRS_{XY}=(Y+s)/(X+s)$. Scriviamo poi il sistema


<p>
\(\begin{aligned}
\text{Vincolo di bilancio: }\ \ \  &amp; P_XX + P_YY = M\\
\text{Condizione di tangenza: }\ \ \  &amp; P_X(X+s)=P_Y(Y+s)
\end{aligned}\)
</p>

e risolviamo, ottenendo

<p>
\(\begin{gathered}
 X = \frac{M+s(P_Y-P_X)}{2P_X}
 \qquad
 Y = \frac{M+s(P_X-P_Y)}{2P_Y}
\end{gathered}\)
</p>

A questo punto verifichiamo se entrambe le quantità ottenute sono non negative. Se questo è il caso, cioè se le disuguaglianze $M+s(P_Y-P_X)\geq0$ e $M\geq s(P_X-P_Y)\geq0$ sono entrambe soddisfatte, la soluzione del sistema è la scelta ottima del consumatore. Se invece una delle disuguaglianze non vale, cioè se la soluzione al sistema è tale che la quantità di uno dei due beni è negativa,
<span class="marginnote">
Nella <a href="{{ site.baseurl }}/it/I/2/3#gr_consumer/overlap">Figura 2.13</a>, per esempio, abbiamo visto che, data la funzione di utilità $U=XY+10(X+Y)$ e il reddito $M=30$, se $P_X=5$ e $P_Y=5$ le disuguaglianze $M+s(P_Y-P_X)\geq0$ e $M\geq s(P_X-P_Y)\geq0$ sono entrambe soddisfatte e la soluzione è interna. Quando il prezzo di $X$ aumenta a $P_X=10$, la prima disuguaglianza non è più soddisfatta e la scelta ottima è data da $X=0$ e $Y=6$. Se invece il prezzo di $Y$ aumenta a $P_Y=10$, la seconda disuguaglianza non è soddisfatta e la scelta ottima è data da $X=6$ e $Y=0$.
</span>
allora la scelta ottima è domandare solo l'<i>altro</i> bene. Vediamo perché:


<ul>
  <li>
    <p>
		La prima disuguaglianza non è soddisfatta quando $(M/P_Y+s)/s< P_X/P_Y$, cioè quando il saggio marginale di sostituzione nel paniere $(0,M/P_Y)$ è minore del rapporto tra i prezzi. Il consumatore  ha un incentivo a ridurre il consumo di $X$, ma non può farlo, essendo esso già zero. Il paniere $(0,M/P_Y)$ è quindi la scelta ottima.
		</p>
	</li>
  <li>
    <p>
		La seconda disuguaglianza non è soddisfatta quando $s/(M/P_X+s)> P_X/P_Y$, cioè quando il saggio marginale di sostituzione nel paniere $(M/P_X,0)$ è maggiore del rapporto tra i prezzi. Il consumatore  ha un incentivo a ridurre il consumo di $Y$, ma non può farlo, essendo esso già zero. Il paniere $(M/P_X,0)$ è quindi la scelta ottima.
		</p>
	</li>
</ul>










